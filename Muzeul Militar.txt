Muzeul Militar

Muzeul Militar National ``Regele Fedinand I`` isi pune bazele pe teritoriul banatean, in 1923 printr-un decret semnat de regele Ferdinand.
Astfel, institutia s-a bucurat de-a lungul timpului atat de atentia binevoitoare a Casei Regale, care a facut numeroase donatii,
cat si de sprijinul unor personalitati importante ca Radu Rosetti, Vasile Parvan, Alexandru Tzigara-Samurcas, Nicolae Iorga etc.
Valorosul patrimoniu al Muzeului este ilustrat prin obiecte legate de domeniul militar, fara sa se limiteze exclusiv la acesta.
O vizita la muzeul Militar National inseamna o „calatorie” in timp si in spatiu,
un prilej de a descoperi si admira modul in care sunt recreate diferite epoci istorice. 
Primele incercari de pastrare si conservare a unor piese cu caracter militar dateaza din timpul domnitorului Alexandru Ioan Cuza,
care a emis un ordin conform caruia obiectele scoase din dotarea armatei urmau sa fie adapostite la Arsenalul Armatei.
Urmatoarea etapa a constituit-o crearea unui muzeu al artileriei in 1893, dupa care, in anul 1914,
s-a infiintat o sectiune militara in cadrul Muzeului National de Istorie.
In 1919, Ministerul Agriculturii si Domeniilor ceda Ministerului de Razboi cladirea din Parcul Carol denumita Palatul Artelor,
impreuna cu alte doua cladiri din apropiere, pentru a adaposti expozitiile si patrimoniul viitorului muzeu militar.
In perioada urmatoare s-au intensificat eforturile de a aduna si imbogati colectiile si patrimoniul muzeografic,
dezvoltat pe baza donatiilor si achizitiilor si din capturile de razboi.
La 18 decembrie 1923 a fost emis Inaltul Decret nr. 6064 prin care Regele Ferdinand a legiferat infiintarea, ca institutie distincta,
a Muzeului Militar National.
Activitatea muzeului a fost temporar suspendata in urma puternicului incendiu din vara lui 1938. Ulterior,
ca urmare a seismului din noiembrie 1940 si a declansarii celui de-al doilea razboi mondial, activitatea muzeului s-a intrerupt pentru 20 de ani.
Institutia a fost apoi redeschisa publicului la 9 mai 1957 sub titulatura de Muzeul Militar Central,
mai intai in imobilul din Bulevardul Nicolae Balcescu nr. 5-7, si mai tarziu in cladirea fostei Scoli de infanterie si cavalerie din strada Izvor nr. 137.
In 1985 institutia s-a mutat in actualul sediu din strada Mircea Vulcanescu nr. 125-127,
fosta cazarma a Regimentului de infanterie IV Ilfov nr. 21 si mai tarziu sediul Comandamentului trupelor de graniceri.
Dupa evenimentele din decembrie 1989, institutia a revenit la titulatura de Muzeul Militar National. 
In prezent, patrimoniul Muzeului Militar National este alcatuit din peste 300.000 de obiecte
tridimensionale si materiale documentare si este valorificat in modalitati diverse, atat in expozitii permanente si temporare ale muzeului si filialelor sale,
cat si prin participarea la proiecte culturale comune cu institutii de profil militar sau civile, din tara si strainatate.
