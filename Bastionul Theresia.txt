Bastionul Theresia 
Adresa
Str. Hector
Datare

Initial a fost proiectat ca „ravelin” (element de fortificare construit la exteriorul primului sant al cetatii, 
aproximativ la mijlocul curtinei între 2 bastioane, pentru a „flanca” cu „foc de flancare” bastioanele respective).
Apare pe planuri începând din 1732. Pe planul din 1734 apare ca fiind complet terminat. 
Ulterior a fost inclus în primul inel de fortificare ca bastion, numit Bastionul Theresia.

Denumiri si functiuni istorice

1732 - Ravelinul Depozitului de Proviant (alimente)
1744 – 45  - primeste numele „Bastionul Theresia”, în cinstea reginei Maria Theresia,  „pseudo-împaratul”, cum o numeau dusmanii ei.
Stil arhitectural
Corespunde tipului de fortificatii cu trei „inele” fortificate, caracteristice primei jumatati si mijl. sec. al XVIII-lea. 
Fortificatiile anterioare anului 1707, din vremea lui Vauban, nu au avut inelul al treilea, exterior,
 format din elementele de fortificare numite „anvelope”.
 
Aspecte de unicitate

Dintre bastioanele noii cetati a fost primul care a fost construit.
Este singurul dintre cele 9 bastioane ale cetatii construite între 1732 – 1761, care nu a fost demolat la începutul sec. al XX-lea.


Fortificare si defortificare la Timisoara

Ceea ce se pastreaza azi din zidurile cetatii este nesemnificativ – 
este greu de imaginat ce volum gigantic de munca a presupus ridicarea acestui sistem defensiv.
O buna parte din vreme s-a lucrat la îndreptarea terenului – trebuiau asanate multe canale de apa,
 ce fusesera intentionat pastrate vreme de secole pentru a oferi o aparare naturala cetatii precedente.
 Deoarece noua cetate era mult mai mare, toate aceste mici cursuri de apa trebuiau acum deviate,
 terenul trebuia îndreptat iar fundatia pe acest sol mlastinos trebuia sa fie deosebit de solida.
La constructia zidurilor era necesara o cantitate mare de calcar, argila si lemn. 
Lemnul era necesar atât pentru fundatii, cât si pentru arderea milioanelor de caramizi.
Structura sistemului era foarte complicata – în secolul al XVIII-lea, constructia de sisteme defensive
 (cetati) era o stiinta în cel mai strict sens al cuvântului;
 proiectarea unei cetati se întindea pe parcursul mai multor ani. 
Sub nici o forma nu ne putem închipui cetatea Timisoara ca un zid pur si simplu! În principiu,
 cetatea stelara a Timisoarei (inspirata din tipul Vauban, dar fara a-l respecta în totalitate) dispunea de trei „inele”;
 cele doua dinspre exterior, foarte groase, nu erau ziduri propriu zise ci structuri mai complicate din caramida si pamânt.
Zidul interior (practic zidul propriu-zis) ajungea la 20 metri înaltime, era prevazut pe partea dinspre oras cu cazemate boltite pentru artilerie,
 ulterior folosite ca spatiu de depozitare. În fata sa se afla un canal cu apa. În dreptul celor trei porti, 
trecerea peste canal se facea peste poduri batante cu lanturi. Latimea cumulata a celor trei inele
, cu tot cu canalele dintre ele (si cu alte constructii defensive ce se mai interpuneau) era de cca. 450 metri.
Spre exterior, în fata ultimului inel, se întindea o fâsie de teren numita „esplanada”,
 pe care nu se admitea decât iarba – nici o constructie, nici un arbore, pentru a avea câmp liber de tragere împotriva inamicului. 
Aceasta fâsie avea o latime de 950 de metri (aceasta era considerata lungimea standard a unei „batai de tun” la începutul sec. al XVIII-lea)
 jur-împrejurul cetatii. În practica, însemna ca primele constructii se aflau la circa 1,5 km fata de cladirile din „orasul interior”.
 Abia la 1868, dupa petitiile adminstratiei civile, latimea esplanadei se micsoreaza la 570 metri.
Construirea sistemului defensiv a consumat extrem de multe resurse umane si materiale.
 O parte din forta de munca necalificata era asigurata din asa-zisa „robota”; 
fiecare dintre districtele din jurul Timisoarei trebuia sa trimita saptamânal câte 100 de oameni la munca – acestia erau platiti, însa foarte prost.
 Tot ca forta necalificata erau trimisi pe acest santier si puscariasi din toate colturile imperiului.
 Bineînteles ca erau necesari si multi ingineri în constructii, forta de munca cu înalta calificare;
 în lipsa unor scoli de profil în Banat, acestia trebuiau adusi „de la centru” cu costuri considerabile.
Sa mai notam ca aceasta imensa cetate, construita cu mari sacrificii în intentia de a proteja Timisoara de pericolul otomani,
 nu a fost niciodata atacata de turci! În timpul razboiului de la 1788, turcii, desi au ajuns pâna la Lugoj, nici nu au indraznit sa asedieze cetatea.
Singurul atac a venit din partea „dusmanului intern”, adica din partea revolutionarilor unguri la 1849.
 Daca luam însa în calcul ca cetatea a rezistat asediului vreme de 107 zile (singura cetate din Transilvania si Banat ce a rezistat, toate celelalte au fost ocupate)
, si rolul avut în înfrângerea Revolutiei, se poate spune ca, din punctul de vedere al proprietarului (curtea vieneza), investitia si-a meritat toti banii.
Era de asteptat ca existenta sistemului defensiv sa fie foarte nepopulara pentru locuitorii civili ai orasului.
 Spatiul din interior era putin si scump, majoritatea timisorenilor trebuiau sa traiasca în suburbiile Fabric, si ulterior si în Iosefin si Elisabetin. 
Însa simpla deplasare în cetate cerea timp (trebuia parcursa distanta de circa 3 km dus-intors) si nervi – accesul prin cele trei porti era complicat,
 bineînteles ca portile erau sub strict control militar.
În urma petitiilor tot mai insistente ale cetatenilor, curtea vieneza cedeaza în final;
 cu tehnica de lupta de la sfârsitul secolului al XIX-lea, cetatea Vauban a Timisoarei devenise oricum anacronica.
 În anul 1892 se ia decizia demolarii zidurilor.
Începea defortificarea, un proces de durata.
 Din start s-a decis demolarea controlata; au rezultat multe milioane de caramizi reutilizabile.
 Dintre acestea, 19 milioane caramizi au fost vândute ulterior unor proprietari privati – acestea erau permise însa doar pentru utilizarea la fundatii de locuinte,
 din motive sanitare. Administratia orasului a folosit pentru cladiri proprii alte 7 milioane de caramizi.
 Resturile mai marunte rezultate au fost folosite pentru acoperirea a 80.000 metri patrati de strazi.
Primarul Karl Telbisz a fost cel care si-a dat silinta ca Timisoara sa obtina avantaje maxime de pe urma defortificarii.
 Desi decizia defortificarii fusese luata în 1892, si imediat începuse demolarea zidurilor, era înca neclar în proprietatea cui va ramâne terenul. 
Lupta lui Telbisz cu autoritatile militare a fost de durata: întinsul (si extrem de valorosul) teren a trecut abia în 1905 în proprietatea primariei.
 Cele 138 de hectare de teren valorau foarte mult, datorita pozitiei privilegiate în imediata apropiere a centrului orasului 
(prin comparatie, cartierele istorice Fabric, Iosefin si Elisabetin erau mult mai îndepartate).
Din vânzarea unei parti a acestort terenuri catre persoane private, pentru constructia de case, cât si din vânzarea de caramizi „second hand”
 au rezultat sume mari de lichiditati pentru bugetul orasului. 
Din aceste resurse s-au construit numeroasele scoli care mai exista si azi pe terenul liber rezultat, dar au fost stimulate si investitiile industriale: 
fiecarui investitor i se acorda teren gratuit, urma o perioada de 15 ani de scutire de taxe si o subventie anula de 10 coroane (pentru primii 10 ani de functionare) 
pentru fiecare angajat.
Aceste masuri administrative moderne au dus la o dezvoltare fara precedent a orasului. 
În final, mult-hulitele ziduri s-au dovedit deci a fi motorul aparitiei Timisoarei moderne.